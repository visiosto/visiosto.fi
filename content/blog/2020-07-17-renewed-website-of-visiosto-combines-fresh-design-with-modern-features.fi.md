---
title: 'Visioston uudistettu verkkosivusto yhdistää raikkaan suunnittelun moderneihin ominaisuuksiin'
author: 'anssi-moilanen'
date: '2020-07-17T21:59:59+03:00'
category: 'blog'
management: false
---

Pari viikkoa sitten Visiosto juhli yksivuotista taivaltaan. Tänään täyteen tuli toinen merkkipaalu: Visioston vuosipäivä Kaupparekisterissä. Juhlapäivien johdosta päätimmekin antaa Visiostolle pienen syntymäpäivälahjan. Uudistimme verkkosivustomme ilmettä!

Me Visiostossa haluamme luoda yksinkertaisia ja toimivia toteutuksia, ja tämä periaate oli lähtökohtana myös verkkosivustomme päivityksessä. Teimme tutusta ilmeestämme entistä rakastettavamman selkeyttämällä sivustomme kuviointia ja tuomalla sivuille enemmän väriä – onhan nyt kesä!

Verkkosivustoissamme tavoitteenamme on lisäksi hyödyntää uusimpia verkkokehityksen herkkuja säilyttäen yhteensopivuuden eri laitteisiin. Näin toimimme myös uudistetun sivustomme kanssa: sivustomme tukee nykyisin laitteiden tummia teemoja! Nyt voit siis selata verkkosivustoamme myös pimeässä satuttamatta silmiäsi.

Kannattaakin siis pitää mielessä: jos sinulla on tarvetta modernille verkkosivustolle tai graafiselle ja visuaaliselle suunnittelulle, ota yhteyttä, ja jutellaan lisää. Sinun visiosi taittuu linssimme läpi!

Anssi Moilanen, suunnittelija
