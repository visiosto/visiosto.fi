---
title: 'Visiosto juhlii ensimmäistä syntymäpäiväänsä'
author: 'Gurmann Saini'
date: '2020-07-01T21:08:22+03:00'
---

Siitä on nyt tasan vuosi, kun veimme firman perustamispaperit Patentti- ja rekisterihallituksen toimistoon Hakaniemen kupeeseen. Vuosi sitten lähdimme luomaan vaihtoehtoa kammottaville graafisille ilmeille sekä kasvottomalle asiakastyölle. Siksi perustimme Visioston, nykyajan viestintätoimiston, jotta voisimme luoda alalle todellisen sydäntä koskettavan kokemuksen ja visuaalisesti miellyttäviä tuotoksia.

Tuottajamme Gurmann on keskittynyt vuoden aikana yhdistämään Visiostoa ja sen asiakkaita yhteiselle matkalle. Suunnittelijamme Anssi on taituroinut monta visuaalista ilmettä ja pistänyt Photoshopin laulamaan. Kehittäjämme Antti on laittanut koodipätkät harmoniseen järjestykseen lopputuloksena toimivat verkkosivut sekä pyörittänyt taloutta oikeaan suuntaan.

Vuoden aikana työpöydällemme on tullut tuunattavaksi monta projektia, joita olemme edistäneet yhdessä linssimme läpi. Iso kiitos kaikille asiakkaillemme kuluneesta vuodesta! Innolla odotamme kaikkia tulevia haasteita.

1-vuotias Visiosto on kuitenkin valmiimpi kuin koskaan! Ja luvassa on isompi vaihde toimintaan. Jos sinulla on tarvetta verkkosivuille, graafiselle ja visuaaliselle suunnittelulle tai tapahtumille – homma taittuu linssimme läpi!

Rakkaudella Anssi, Antti ja Guru
