---
title: 'Täydennys kutsuun Visiosto oy:n varsinaiseen yhtiökokoukseen 2020'
author: 'antti-kivi'
date: '2020-03-16T12:00:00+02:00'
category: 'news'
management: true
---

## TÄYDENNYS KUTSUUN VISIOSTO OY:N VARSINAISEEN YHTIÖKOKOUKSEEN

Yhtiön hallitus on kokouksessaan 7.&nbsp;maaliskuuta 2020 päättänyt pitää varsinaisen yhtiökokouksen lauantaina 21.&nbsp;maaliskuuta 2020 klo 15.00 alkaen Helsingin keskustakirjastossa Oodissa työtilassa 2.

Valtioneuvosto tiedotti maanantaina 16.&nbsp;maaliskuuta 2020, että se käsittelee istunnossaan tiistaina 17.&nbsp;maaliskuuta 2020 valmiuslain käyttöönottoasetuksen, jonka toimet astuvat voimaan keskiviikkona 18.&nbsp;maaliskuuta 2020. Ohessa yhtenä toimena kaikki valtion ja kuntien kirjastot suljetaan. Koska yhtiökokouspaikkana toimii kirjasto, on päätettävä uudesta yhtiökokouspaikasta.

Vaikka yhtiökokouksen koolle kutsumisen määräaika on mennyt, yhtiökokous säilyttää laillisuutensa, koska hallituksen poikkeusolojen toimenpiteet ovat ylivoimainen este.

Näin ollen yhtiön hallitus päätti kokouksessaan 16.&nbsp;maaliskuuta 2020, että varsinainen yhtiökokous järjestetään alkuperäiseen aikaan osoitteessa Sammonkatu 12 B 28, 00100 HELSINKI.

Lisäksi yhtiön hallitus päätti, että varsinaiseen yhtiökokoukseen voi osallistua myös tietoliikenneyhteyden avulla osakeyhtiölain 5 luvun 16 §:n mukaisesti.

Muutoin alkuperäinen yhtiökokouskutsu on voimassa.

Vantaalla 16.3.2020

VISIOSTO OY

Toimitusjohtaja Kivi hallituksen puolesta

_Visiosto on suomalainen yritys, jonka visioiden maailmassa kenen tahansa viesti koskettaa kuulijaansa. Visiosto on nykyajan viestintätoimisto, joka luo arvoa paitsi asiakkaalle myös yhteiskunnalle. Visiosto uskoo rohkeaan ja persoonalliseen tekemiseen ja yksilölliseen vuorovaikutukseen. Visiosto tuottaa asiakkailleen laadukkaita verkkosivustoja, visuaalisia ja graafisia ilmeitä ja kokonaisuuksia sekä valmiita tapahtumatoteutuksia._
